# PROBLEMA-STAROSTELE

În Pădurea cu alune au case n pitici. Cămara fiecărei case are m rafturi, câte un raft pentru fiecare din
cele m produse pe care piticii le pot cumpăra de la magazinul aflat la marginea pădurii. De la magazin poate
cumpăra doar starostele piticilor și numai în prima zi din lună. Pentru a putea face cumpărăturile necesare,
la fiecare sfârșit de lună starostele piticilor trece pe la casa fiecărui pitic și ia comanda acestuia, după care se
duce la magazin și face cumpărăturile necesare.
Toate produsele din magazin se vând la bucată.
PROGRAMAREA CALCULATOARELOR ____________________________________________ Laborator Nr. 9
2
Trebuie să se calculeze:
1) Care sunt stocurile de alimente ale piticilor după ce starostele s-a întors de la magazin și a distribuit
fiecărui pitic comanda dată?
2) Cât trebuie să plătească fiecare pitic pentru comanda dată dacă se cunosc prețurile pe bucată ale
celor m produse existente în cămările piticilor?
3) Câte zile trebuie să muncească fiecare pitic pentru a achita nota de plată la magazin? Se presupune
că piticii nu fac alte cheltuieli în afara celor pentru mâncare și că pentru o zi de muncă fiecare pitic
primește G galbeni. (Se va face rotunjirea la număr întreg de zile, de exemplu: dacă rezultă 2.34
zile, se va afișa atât valoarea exactă calculată – în cazul acesta 2.34 zile – cât și rotunjirea – în acest
caz 3 zile -).
Date de intrare
Datele de intrare se citesc (prin indirectare) din fișierul PITICI.IN care are pe prima linie un număr real
care reprezintă plata pentru o zi de lucru (G).
Pe următoarea linie se găsesc numărul n de pitici din pădure și numărul m de rafturi din cămara fiecărui
pitic.
Pe următoarele n linii se găsesc stocurile din cele m alimente pe care le are fiecare pitic date ca numere
întregi pozitive câte m pe o linie separate de câte un spațiu.
Pe următoarele n linii se găsesc comenzile din cele m alimente pe care le face fiecare pitic, date ca
numere întregi pozitive câte m pe o linie separate de câte un spațiu.
Pe ultima linie se găsesc prețurile celor m alimente necesare piticilor date ca numere reale separate
de câte un spațiu.
Date de ieșire
Rezultatele obținute trebuie afișate pe monitor.
